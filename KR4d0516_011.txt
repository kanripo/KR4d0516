# -*- mode: mandoku-view; -*-
#+TITLE: 安雅堂集
#+DATE: 2015-08-25 00:12:50.181903
#+PROPERTY: ID KR4d0516
#+PROPERTY: BASEEDITION WYG    
#+PROPERTY: JUAN 卷十三
<pb:KR4d0516_WYG_011-1a>¶
欽定四庫全書¶
　安雅堂集卷十三¶
　　　　　　　　　　　　　元　陳旅　撰¶
　雜文¶
　　鄭氏譜¶
立法以為譜古君子之所甚重士大夫之所當知也五¶
季之亂衣冠舊族亡其世諜多失其傳系獨采河南劉¶
&KR0110;自北齊中書侍郎(闕/)　至&KR0110;十一世俱可考當時皆¶
<pb:KR4d0516_WYG_011-1b>¶
慕艷之浦江鄭氏自漢初至今凡五十一世不尤為可¶
慕者耶鄭氏諸孫銖㑹旅京師出進士吳菜所述圖譜¶
請題適旅少暇日留寘齋中者頗乆今銖受命為行宣¶
政院照磨将歸江南因書而還之¶
　　坦齋銘¶
王道平平既錫汝極遵道而行乃即安宅利欲之岐車¶
覆馬踣孰為險夷願我攸迪小人物役自底戚戚唯幽¶
而貞獲履之吉¶
<pb:KR4d0516_WYG_011-2a>¶
　　為楊友直製木笏銘¶
辨良材審度正手有容徳之柄慎毋忽持以敬立明廷¶
對休命¶
　　尊己堂銘(朱文公題扁/)¶
林林生人𤣥精之凝自頂及踵天命流行君子之身敬¶
恭奉承曰惟事天動㒺或輕公卿父兄出入攸事至于¶
使事亦若承命無所不敬尊已之謂偃然自尊反失良¶
貴擁金如坻髙位以妷元身為侯衆恕之射匪徳之尊¶
<pb:KR4d0516_WYG_011-2b>¶
其尊為危所以謙者莫踰其卑先獻顗顗汪氏之軌尊¶
已翳何非己之已載瞻華榜思我朱子神蚪登天遺蜕¶
在此惟汪有孫作堂言言雲屏之山峙其後前豈構之¶
復訓迪厥先爾冠爾裳母隳而天¶
　　勤耕亭銘(有序/)¶
富州民鄒福少時與人傭耕及事乆監掲先生始知學¶
在京師乆學益力能為詩又従奎章閣授經郎林希顔¶
學國字業成将授校官去乃來言曰吾本黎塘里田舍¶
<pb:KR4d0516_WYG_011-3a>¶
子也雖竊有志四方然還里日不敢舍吾耒以嬉太常¶
博士趙公為篆勤耕二字扁吾草亭願得一言識之余¶
善福之能不遺其本也為銘曰¶
古者四民唯農為良烝髦于農不于工商世靡甿逸浮¶
末滿國乗堅䇿肥不稼不穡有處于民輟耕而嘆或興¶
于兹耻言其端民有鄒福樸野不飭曰吾世農况我傭¶
力我行四方我思黎塘手雖釋耒而心弗忘靈雨纚纚¶
黎塘多水下田種稌上田種秠福雖逺游亦時歸休痔¶
<pb:KR4d0516_WYG_011-3b>¶
乃良耜飯乃大牛有屋其翼耕港則息亦有鄰叟爰憇¶
爰食聖皇乗乾嵗嵗有年撃壤且歌樂堯之天¶
　　尚徳齋銘(有序/)¶
汝南蒋完子成有志為學武夷杜先生名其齋居尚徳¶
孔子曰尚徳哉若人謂南宫适賛禹稷貶羿奡也孟子¶
云禹稷顔子易地則皆然子成能學顔子之學則徳其¶
所尚者矣銘曰¶
人各有尚士尚者徳徳人之心衆善攸宅著之躬行則¶
<pb:KR4d0516_WYG_011-4a>¶
道之迪措諸事業則物之澤窮而顔淵達乃禹稷顔何¶
人哉我則矜式曰髙必躋曰逺必適彼言亦言彼服亦¶
服始闚其門終造其域徳崇于身人反我則吾銘匪躬¶
願子母斁¶
　　恭䟦文宗皇帝御書保寳二字¶
魏恵王問齊國之寳威王以四臣答之秦欲觀楚國之¶
寳昭奚恤以五臣示之庶㡬周書所寳唯賢之言也監¶
察御史臣保寳際遇文宗皇帝于淵潛之時上為書保¶
<pb:KR4d0516_WYG_011-4b>¶
寳二字賜之既臨御又識以兩璽葢良貴者天所與人¶
之至寳也惟賢者為能保之于身唯賢主為能保其賢¶
于國御史能忘文皇所以書二字之意乎鼎湖龍去唯¶
𢎞璧琬琰天球河圖在東西序悲夫¶
　　䟦孔子觀欹器圖¶
孔子觀于魯桓公之廟有欹器焉使弟子注水弟子挹¶
水而注之中而正滿而覆虛而欹孔子喟然嘆曰吁惡¶
有滿而不覆者哉陳旅曰中也者堯舜禹之所以授受¶
<pb:KR4d0516_WYG_011-5a>¶
而孔子之所以為教者也吾于易而得欹器之象焉于¶
中庸而得欹器之説焉于凡天地萬物之變古今人事¶
之得失而得欹器之大觀焉嗚呼覽是圖者其戒慎恐¶
懼以益慎其獨哉¶
　　䟦吳顥書¶
右呉顥秀才家書一幅詩十首寄上特進大卿𤣥教大¶
宗師顆樞密院判公之孫特進公之諸孫故江浙儒學¶
提舉養浩君之子也年纔弱冠書辭温妥典裁詩律清¶
<pb:KR4d0516_WYG_011-5b>¶
麗而筆畫秀整直吳氏佳子弟也昔養浩侍特進公在¶
京師公篤意造成之俾日従縉紳先生充廣其所學自¶
入官以至為太常博士集賢待制出董江浙文學皆綽¶
著善譽至元再元之四年復來京師明年八月七日歿¶
于蓬萊坊中此書與詩則其子五月廿四日在畨陽寄¶
來特進公毎見此則益悲思養浩不自勝因次韻以自¶
寫嗚呼桐絲之琴絲竹之管物之尤美者也公尚以昔¶
之培植養浩而培植其子則養浩為不死也傳有之曰¶
<pb:KR4d0516_WYG_011-6a>¶
國人稱願曰幸哉有子顥有文學能早著見若此養浩¶
可謂有子矣亦可以少慰二老之心矣¶
　　䟦蘭蕙同芳圖¶
昔之君子託滋蘭樹蕙以自㓗而其同姓之親有曰蘭¶
者與為薰蕕不但化而為茅苴為蕭艾而已矣讀離騷¶
者至于今傷之石田馬氏實衆芳之所在中丞公既著¶
芳烈于當世矣元博又能自植于顔行而流清芬于薦¶
紳之間是圖所寫葢寓其並芳之心焉同居曠林而不¶
<pb:KR4d0516_WYG_011-6b>¶
相能者亦可以少愧于此矣¶
　　書舒嚕従道詩卷後¶
軍中之能為歌詠者世多有之然不夸軍容之盛殺伐¶
之勇則叙其行役之勤戰戍之苦至又以従軍為樂相¶
與倡和以寫一時之髙致要其戚欣皆不出于其身而¶
已矣古之人以喪禮主戰勝者葢惡夫師之為民害也¶
非置戚欣于其身也徒知有其身而慮不及民吾見其¶
禍之不止于為民害也天厯初兩京用兵海内㡬大亂¶
<pb:KR4d0516_WYG_011-7a>¶
述律公持節太行山東西戰卻秦兵之軼晉地者賦詩¶
百韻述當時所見而深閔斯民之厄于兵凶增欷累嘆¶
者甚逺也孰謂剛暴殘忍者之可以治武事哉嗚呼剛¶
暴殘忍之不止為民害者亦何以慮之不及逺也¶
　　䟦趙待制詩¶
右蜀郡趙君仲禮送胥紹道庫使還蜀詩何其辭之豪¶
宕而音節之頓挫而慷慨也昔趙文子舉筦庫之士七¶
十餘家所舉皆筦庫之士何也葢人莫難于近利而不¶
<pb:KR4d0516_WYG_011-7b>¶
濡于利則賢矣文子之所舉者其亦有所試歟仲禮名¶
位日髙行當要津以進退天下之士若用其家故事則¶
紹道到蜀乂當趣装東來離歌無乃徒悲辛乎¶
　　䟦支仲元畫晉諸賢圖¶
晉人清虛宏達仲元可謂得其韻度者矣然當時取人¶
先名望後實事司馬氏不阼職此之由茂𢎞豐功雅量¶
在江左無與倫儗然不能用陳頵熊逺之言以革曠誕¶
之弊安石期功絲竹士大夫習以成俗此為可惜也餘¶
<pb:KR4d0516_WYG_011-8a>¶
數公皆一時名人然未免有如圖中袒跣之態君子于¶
此有所興起而亦有所創艾云¶
　　䟦牧羝圖¶
右漢典屬國蘇子卿牧羝圖也曷為牧羝子卿使單于¶
不降役之北海上言羝乳乃得歸也抱子卿而泣者誰¶
降将李陵也陵來従三人馬五者何單于使陵說子卿¶
而邀之也子卿所執者何漢節也夫人情至于不能堪¶
忍者烈丈夫或亦卒動其心而變其所守子卿飢餓困¶
<pb:KR4d0516_WYG_011-8b>¶
苦在荒絶無人之地十九年母死妻嫁兄弟在漢皆以¶
罪死此人情之至不能堪忍者而子卿則揆以大義强¶
忍以全其節若陵則戰敗力屈而遂降矣母死卒不復¶
歸漢虞常張勝謀刼單于母更殺衛律子卿實與其謀¶
是子卿得罪單于其情甚于陵而單于終不忍害之使¶
陵時特能忍不降未必見殺何至羞見子卿泣下沾襟¶
乎傳曰必有忍其乃有濟有志之士未嘗不三復于斯¶
言也雖然猶懷生死之心以事其上君子不為也予直¶
<pb:KR4d0516_WYG_011-9a>¶
就陵言之亦念如陵才武而不能强忍以全其節為可¶
惜也¶
　　䟦牛喘圖¶
漢丙吉為丞相道逢肆鬬死傷者不問見牛喘吐舌使¶
人問之若丙吉者可謂知為相之道矣漢興蕭曺以刀¶
筆吏為相功業著于當時君子猶惜其未學陳平决獄¶
治粟之對㡬于大體然但出一時權譎實未得為相之¶
道其他或以儒術至公卿者學皆未醇設施亡揆史氏¶
<pb:KR4d0516_WYG_011-9b>¶
以丙魏並稱余觀魏相雖少嘗業儒所為頗近文法吏¶
無儒者氣象吉雖起决獄小吏知學詩禮通大義及為¶
相能以燮調陰陽為己責考其平日凡所為葢有三代¶
大臣之遺風焉嗚呼世俗所謂儒與吏也往往互相詆¶
訾遂判為兩途孰謂魯獄吏之有丙少卿者乎三代之¶
時不聞以吏名者周官九兩雖有曰儒曰吏之目葢儒¶
之所業即吏事也後世所謂吏者吏而已矣嗚呼孰謂¶
魯獄吏之有丙少卿者乎¶
<pb:KR4d0516_WYG_011-10a>¶
　　䟦五湖圖¶
右扁舟五湖圖五湖即太湖别名太湖洲渚多芳草佳¶
樹逺岫如畫陶朱公扁舟容與其間與之越國不足易¶
此樂也世俗所謂㓕呉之後載西施以㳺畫者往往畫¶
公與西施相對予按史記只稱公将私徒屬浮海而已¶
無載西施事至唐時揚州杜書記始作詩倡為此説何¶
其厚誣長者如是哉往年予嘗以詩辨之曰羑里人去¶
㜪女來帝辛飲酒沙丘臺酒䦨不但天智燬小白旗竿¶
<pb:KR4d0516_WYG_011-10b>¶
血花紫㑹稽凜凜呉日驕少伯乃是師閎夭姑蘇臺下¶
箭如兩艷骨應成館娃土當時此詩出識者謂能為古¶
人解紛厚之道也此圖唯畫公船頭置樽酒意度閒逺¶
船窻中著數卷書而已此决非世俗畫工所能作其知¶
范公者哉¶
　　道藏經䟦¶
荀卿子以人心之危道心之微為出于道經則古之所¶
謂道經葢儒書也司馬談所習于黄子者則異于此矣¶
<pb:KR4d0516_WYG_011-11a>¶
然余㓜時常見道藏經目一卷中間多儒家古書其黄¶
帝老子之言固有用以治國者它如巫醫卜祝之説亦¶
儒者所不廢而凡棲神導氣之方則又遺世獨立之士¶
得以善其身焉故崆峒邵氏亦嘗傳㕘同而深有取逺¶
游者之言也然則道經亦世之所不可缺者廬陵真常¶
觀道士李俊迪刻道藏經若干卷以廣其傳可謂勤于¶
其道又足以備夫世之有取焉者吾黨善其所為而旌¶
徳縣尹劉性為徵余言識卷末云¶
<pb:KR4d0516_WYG_011-11b>¶
　　䟦東坡帖¶
先生平生風節與夫出處欣戚之槩可以見于翰墨之¶
間矣海會寺所寫及陌上花皆熙寧六年八月廿日作¶
陌上花無鑱削之迹亦以見當時人心有不可奪者南¶
華寺齋僧疏讀之令人流涕使先生至于如此者真無¶
人心者也旅嘗憶外大父浚儀趙公之言謂張天覺好¶
佛人所不與陳忠肅公亦好佛君子未遑議之葢以其¶
大者之皦皦于當世也人不能學魯男子之不可而欲¶
<pb:KR4d0516_WYG_011-12a>¶
為栁下恵之可可乎三復是卷深有感于斯言因併及¶
之¶
　　䟦段氏庸音集¶
文章貴奇崛而忌奇崛尚平易而厭平易古之作者辭¶
淡而㫖醇貌直而思婉聲約而韻充閭巷刺草之言被¶
之筦絃可以感人心召和氣而易風俗音之庸也葢謂¶
庸非奇崛非平易天下之常言雖聖人不能易也旅曩¶
嘗有志于是學道弗明故其為言不失之奇崛則失之¶
<pb:KR4d0516_WYG_011-12b>¶
平易卒不足有聞於人而今且衰矣吾友段君吉甫出¶
視其詩文若干首題曰庸音繙繹數四見其筆勢翩翩¶
率廸古作大篇短章典實奇秀私欲易其一字而不能¶
于是知是編之所以為庸而其自序以為凡近淺易者¶
謙言也傳曰清廟之瑟一倡而三嘆吾懼夫世之知庸¶
音者葢鮮矣不然吉甫蚤擢髙科而何其乆于外也朱¶
絃疏越尚往鳴天地之和于清廟之間乎¶
　　䟦松㕔章疏¶
<pb:KR4d0516_WYG_011-13a>¶
前代有諌官有察官其任皆重也我朝唯設監察御史¶
而諌官之責寓焉則御史實有兩重任矣然居是官者¶
往往致詳于六察匡諌之道則或未盡至于為天下后¶
世計而出于尋常識見之外者葢益寡矣趙郡蘇公伯¶
修為御史中臺僅四閲月而所上章疏已四十有五言¶
當畏天變奉宗廟保聖躬輔聖徳止畋獵大臣不當增¶
廣居第凡政治之未善民隠之未恤風俗之未正賢者¶
之宜進而未進不肖之宜退而未退者皆言之道足以¶
<pb:KR4d0516_WYG_011-13b>¶
事明主氣足以肅羣慝學足以達古今之變智足以周¶
天下之慮若公者可謂能任夫兩者之重也中間又嘗¶
以延平李先生従祀為請于世教葢拳拳焉嗚呼為御¶
史而念及乎此是豈易與尋常識見者言哉¶
　　䟦楊九思字説¶
洪範五事曰貌言視聴思以五行而言思土也能君乎¶
貌言視聴其功至于睿作聖則思之于人大矣故孔子¶
于視聴色貌言事疑忿得九者皆以思言而立教視洪¶
<pb:KR4d0516_WYG_011-14a>¶
範為加宻者謂自吾身以至接于事物皆不可以不思¶
也楊定省字九思𤣥教大宗師呉公告以孝親進徳之¶
說善矣葢孝者百行之本學本于親乃可以進徳而思¶
者所以致知以為行之之地也九者而有不思則視或¶
不明聴或不聰色或不温貌或不恭言或不忠事或不¶
敬疑或不問忿将及難得有非義如是則必至于行虧¶
而身辱不得謂之孝矣是故君子于一言一動之㣲皆¶
慎思之以為欲保吾身以事親也如之何勿思¶
<pb:KR4d0516_WYG_011-14b>¶
　　䟦危太樸所藏曽王虞三公詩文¶
右曾文定公擬(闕/)臺記王文公詩奎章閣學士虞公所¶
製文定祠記三者又皆虞公手書虞公蜀人今家臨川¶
文學與曾王兩公相望而此卷實具有之嗚呼美矣太¶
樸宜與曾氏子孫求貞石使呉中石工併刻之臨川有¶
榮觀焉¶
　　書虛舟説後¶
鎮陽趙時中氏以燕處之室為虛舟則非荘子之所謂¶
<pb:KR4d0516_WYG_011-15a>¶
虛舟矣葢是舟非以無主為虛而虛以為之主也人之¶
一心可以載萬物而不可以有一物有一物衡于其中¶
則物莫能入矣古之君子能任大事濟大難而不自有¶
其功者虛以為之主也夫通天下之不通者莫如舟易¶
之咸極言感通之道曰憧憧往來朋従爾思言累于私¶
感則不足以及逺故孔子傳大象曰君子以虛受人是¶
虛也非謂無主也無私吾以為之主則所受者大而所¶
感者無不通矣時中器𢎞而識達操固而慮審将以其¶
<pb:KR4d0516_WYG_011-15b>¶
身為舟以濟夫世之不通者豈若漆園傲吏之漠然于¶
當時哉¶
　　書李氏遺安堂記後¶
君子無往不安不能安則雖田野里巷之間皆危地也¶
龎公以隠退為安是果足以遺子孫乎車不覆于羊腸¶
而覆于康荘之衢安危不繫于地尚矣旅聞君子之學¶
至于安而止也學至于安則窮達出處無不安矣然則¶
人能教其子孫使致力于學不謂之遺以安乎李氏祖¶
<pb:KR4d0516_WYG_011-16a>¶
父皆以詩書傳家唐卿蚤以才學見用子觀又以明經¶
領薦書則李氏之遺其子孫者以學安之道在是矣故¶
雖載髙位登要津皆安所也龎公烏有是哉嗚呼君子¶
豈獨遺子孫以安葢将推之以遺天下之人此又名堂¶
者之㣲意也歟¶
　　書野鶴記後¶
述津従道世家遼東鶴其邑名人野故以是號之遼東¶
之鶴鶴之仙者也千百六嵗則能與鳯凰逰于聖人之¶
<pb:KR4d0516_WYG_011-16b>¶
甸鶴野不専在遼東矣從道以清夐之資而學兼文武¶
雖董戎西南終當羽儀天朝以大展布其所學則所謂¶
鶴野其在聖人之甸乎詩云鶴鳴于九臯聲聞扵野釋¶
者謂誠之不可掩也従道之所藴者著于朝乆矣¶
　　瑞𤓰解(在金陵作/)¶
相國凉公既謝事完江壖園有異𤓰合趺岐顛績師象¶
容薦紳傳觀頌聲渢渢東箎西塤客有獻疑于陳旅曰¶
在昔三公論道位尊期頥變元化于重几暢嘉生于九¶
<pb:KR4d0516_WYG_011-17a>¶
圍今公望老引却邈乎化機故所及者弗溥而近發于¶
畦蓏之㣲吾黨所宜興慨顧奚喜而頌為旅解之曰噫¶
子何録細而遺大燭外而暗内徒知是𤓰為梁園之珍¶
不知凉公乃希代之瑞徒知公之及夫物者在乎用舍¶
不知公之鍾于身者無繫乎進退夫天以清明冲融之¶
真篤生偉人禮陰樂陽緯義經仁肅物為秋煦物為春¶
雖迹離要達手揮巨鈞人唯知有元老之在天下葢盛¶
徳自足以長于斯民譬之寳玉在山而草木潤豈必皆¶
<pb:KR4d0516_WYG_011-17b>¶
用為琮璧祥雲在空而年穀登豈必皆用為雨澤況公¶
在廷閲載中百運際黄道唐行臯稷憲綱政條半出較¶
畫則其所及容有紀極乎哉觀其展采臺端抨擊醜慝¶
俄與羣良嬰釁羅厄公裏至和戾氣弗敵獨能綿三朋¶
之夀衍上公之禄怡髙情于幽曠玩生意于萟植向之¶
之妖榮怪艶使人眩愕不敢仰覿者安知不化為飛埃¶
浮土于今日樊囿之側乎然則公之為瑞也葢特秀而¶
靡凋百挫而莫折其所存者如是則其所及者又何可¶
<pb:KR4d0516_WYG_011-18a>¶
以尋常尺寸而度絜之也至若富媪効(闕/)　　華滋緑¶
玉五珏聨于蔓絲此則感應之餘徵耶以表吉人之幽¶
栖咸以為休楨専著于茲則公之徳符僅與唐之董混¶
成并(闕/)而共蹊哉言既客起謝曰僕誠小人不知君子¶
之事㣲子疑将疇稽¶
　　猫雀圖説¶
客有謂余曰人之畜猫以其能斃鼠也天子大蜡八猫¶
得與先嗇並祭詩人夸韓子之富亦曰有猫有虎葢以¶
<pb:KR4d0516_WYG_011-18b>¶
二物皆足以衛農畝爾猫而捕其雀其職之失乎余曰¶
不然行露之詩有穿屋穿墉之喻雀與鼠葢同類也彼¶
鼠也雖盜吾穡猶晝伏夜動貪而畏人雀則白日羣飛¶
喧豗相呼啄秋田之粒莫之孰何世之人恒致察于耳¶
目之所難及恒忽焉于耳目之所易知姦貪之人人專¶
治之則有不得肆其惡者惡不嫉于人而人實羅其害¶
者常漏夫羅氏之羅&KR0237;也子母以吾貍奴為失職也作¶
猫雀圖說¶
<pb:KR4d0516_WYG_011-19a>¶
　　上趙平章書¶
有談天者與旅言曰天之生大賢不數其有所靳於世¶
乎旅曰不然天之生賢猶農夫之治穡事也地力不更¶
休不足以茂嘉榖山川清淑之氣積之不厚不足以生¶
大賢天至仁也寧不欲數生大賢以恵斯道顧亦有所¶
甚難者矣天唯知其生之雖也故必有所為而後始慎¶
生之夫唯有所為而慎生之則于若人也必拳拳焉保¶
持衛翼雖或不幸有鉅禍劇厄而終不致有毫髪之傷¶
<pb:KR4d0516_WYG_011-19b>¶
君子葢于是而觀天焉我相國平章公實唯元氣之㑹¶
篤生大賢以任斯道之重故其仁足以澤物智足以周¶
天下之慮而勇足以正邦國之紀有人如公而謂造物¶
者偶然生之吾不信也延祐至治間柄臣司兇公卿大¶
夫重足而立不測輒下請室以鬯其宿忿雖睚眦之怨¶
亦莫不甘心焉閤下嘗以中執法極論其罪至是将有¶
所不能免者海内之士識與不識莫不為閤下危之孰¶
謂有保持衛翼之者使履鉅禍劇厄而終不至于毛髪¶
<pb:KR4d0516_WYG_011-20a>¶
之傷乎旅于是益知天之生大賢其必有所為而然矣¶
今上入定國難既鋤姦孽乃收召老成相與更張化弦¶
迓續和氣于是起公貳外御史府尋復召拜中司遂陟¶
近輔俾為二三大臣夙夜寅亮天工規復中統至元¶
之治以馴致唐虞三代之盛天有所為而生公者不在¶
兹乎不在兹乎其可不思天之所以生公與夫所以保¶
持衛翼之意乎閤下道徳位望足以師表百僚天下事¶
葢有不可得而巽其責也嗚呼古之人有有為之才恒¶
<pb:KR4d0516_WYG_011-20b>¶
忠無可為之時大賢固不數生而時則又有不可數得¶
者此旅所以不能不厚望于閤下也旅亦嘗有意于當¶
世者然生長東南之陬交疎援寡浮沉里閭葢四十嵗¶
矣舊嵗得呉中便舟因乗春水至都門登隗臺賦詩物¶
色燕市中有感慨悲歌之士可與晤語以發抒其所藴¶
者而已矣王公貴人則不敢以草野之語告之也乃獨¶
于閤下有不能自已者焉故謹作書以獻唯髙明不以¶
其草野而厭薄之則幸甚矣¶
<pb:KR4d0516_WYG_011-21a>¶
　　擬中書省元日賀興聖宫表¶
鳯厯協時朔始頒于南正鴻圖輯慶福遂介于東朝宗¶
社奠安宫闈肅穆中賀媲徳上聖凝心太冲五色成文¶
孰測補天之智重明繼照莫名扶日之功茂對熈辰益¶
隆至養臣某等職叨端揆班邇内廷玉殿雲開先獻椒¶
花之頌瑶池春永屢登桃實之年¶
　　聖節表(至元六年/)¶
祥虹在渚啟真至之貞符麗日中天當正陽之令月河¶
<pb:KR4d0516_WYG_011-21b>¶
岳清潤神人翕和中賀體堯欽明用湯勇智收政柄以¶
獨運解化弦而更張詔舉憲章皆法祖宗之忠厚澤及¶
民物實同天地之生成兹臨震夙之期宜衍太元之筴¶
臣某等叨恩宰輔展慶班行祚應瑶圖&KR2450;算願錦于億¶
載書陳金鑑聖謨思贊于萬㡬¶
　　翰林國史院元日表¶
獻嵗發春新國家之泰運對時育物體天地之同仁縟¶
禮誕敷綿區胥慶中賀至誠悠乆盛徳輝光廣厦論經¶
<pb:KR4d0516_WYG_011-22a>¶
法帝王以為治太宫藏祀格祖考于思成當昕庭元㑹¶
之辰輯昭代隆平之福臣某等詞林地近文石班清竹¶
簡紀年協昌期于鳯厯椒觴介夀保純嘏于鴻圖¶
　　元日表(國子監/)¶
乾璇坤轉頒天厯之新春日照月臨煥人文於諸夏臣¶
鄰胥慶民物咸熈中賀欽惟皇帝陛下徳洽羣生道參¶
元化正祖宗之丕緒崇禮樂之休風魚躍鳶飛多士囿¶
𢎞釣之造鳯儀獸舞九功宣聖治之成躬享祀以有嚴¶
<pb:KR4d0516_WYG_011-22b>¶
廣仁恩而在宥臣某等詠歌東學瞻望北辰蓂莢徴祥¶
肇昌期于三始椒花致祝介景福于萬年¶
　　賀册皇后表(國子監/)¶
寳厯在躬當乾坤之再造璿宫協徳如日月之並明凡¶
在照臨曷勝欣忭欽惟皇帝陛下至誠無息盛徳以興¶
為治先于修齋厚俗本乎恭儉禕衣乗重翟嘗已著于¶
壼儀大琮比鎮圭乃申嚴于册命嗣徽音于前古衍𢎞¶
慶于内朝臣某等承乏東膠依光北極二南風化歌闗¶
<pb:KR4d0516_WYG_011-23a>¶
睢正始之詩萬年室家享既醉太平之福¶
　　明宗皇帝加尊號寳册破玉祝文¶
天子仁孝追宗先皇誕揚鴻名載以寳册攻玉伊始有¶
嚴厥躬神其鍳兹用錫靈貺¶
　　至正元年大都鄉試䇿題¶
京師天下風俗之樞機也列聖徳澤之所先被宜其一¶
之乎中庸之効然而五方聚居習尚不純而豪侈踰僭¶
奸詐竊發者往往有之吏有能以柱後恵文彈治者乎¶
<pb:KR4d0516_WYG_011-23b>¶
有能宣揚教化以表率之者乎昔之為京兆者稱趙張¶
三王夷考其迹有善為鉤距以得事情有越法縦舍輔¶
以經術有文武自将剛直守節有功無可紀而人安之¶
五人者其迹不同而皆以能名今之尹大興者宜于何¶
取法耶雋不疑黄霸孫寳之流皆知名當世不得列于¶
五人之間何邪其所為亦有可師者邪然漢于京兆委¶
寄之專使人人得其條教以自致其力今可使為大興¶
者如漢之為京兆者耶然專任人而不任法則民有受¶
<pb:KR4d0516_WYG_011-24a>¶
其虐者矣耑任法而不任人則中材以下救過不給又¶
何暇謀繩墨之外哉若之何任法而無拘牽之弊任人¶
無縦恣之虞人得盡其才法得達其用使首善之地治¶
效彰著以表儀于天下班固所謂在彼不在此者亦可¶
得而言之乎願聞其説¶
　　甯節婦傳¶
甯節婦者故太尉魏國甯武宣公之子婦也公孟州河¶
陽人材勇善騎射至中従淮安忠武王平江南有功朝¶
<pb:KR4d0516_WYG_011-24b>¶
廷以呉門為江海要衝俾以其軍鎮呉因即居之公保¶
境輯民子孫世食其徳第三子曰居贇為樞宻院院斷¶
事官娶通吉氏通吉氏肅慎右族總管揚州路禮之女¶
所謂甯節婦也延祐初斷事公卒于官通吉氏方盛年¶
子女皆㓜自京師扶柩數千里還𦵏河内通吉氏抱孤¶
兒舍墓下三年還呉遂不復設簪珥美服于其身每痛¶
自念曰吾為甯家婦不得事吾夫以老吾猶能使子有¶
立女有従甯氏之祀弗墜舍是吾無所事于世矣乃身¶
<pb:KR4d0516_WYG_011-25a>¶
先儉約推之以及家人臧獲衆多莫不感服受事毋敢¶
有弛肆之心自祖禰薦祭宗婣慶用至凡施于内外者¶
俱有度矩長子九思蚤世則撫其孤而教之仲子九齡¶
嗜學則使之入國學以業其所業諸女皆擇名族嫁之¶
總管公與其夫人年八九十猶强健皆迎致就養篤盡¶
孝道其所為葢世之婦人有未曉者通吉氏能之固天¶
性之美抑本于其父母之賢哉部使者用父母言聞諸¶
朝于是表其所居為貞節之門云史氏曰先民常言配¶
<pb:KR4d0516_WYG_011-25b>¶
匹福之良也甯公客死子㓜其家之存㡬何一煢嫠砥¶
節勵行遂扶樹其已危而終存用貞白之風振衰末之¶
俗則又不但能存甯氏而已君子于此其亦有所感夫¶
九齡嘗従予學九思之子曰矩¶
　　節孝段氏傳¶
保定易縣魏徳義之母段氏年十六歸于魏生徳義三¶
嵗其夫従軍伐宋攻襄樊襄樊城堅不即下朝廷調兵¶
急魏與段訣曰親老子㓜而吾寄身矢石之下即不従¶
<pb:KR4d0516_WYG_011-26a>¶
汝能事吾父母使吾子成人不絶魏氏之祀乎段泣不¶
忍答後果槥還乃哀毁執喪以死自誓治女事以養舅¶
姑使安焉以老如其子之在也鞠遺孤使茂焉以長如¶
其父之在也舅姑皆年踰八十以終而徳義馴行孝謹¶
三子俱壮子又生子矣段臨歿謂徳義曰自吾受而父¶
之託凜凜然唯恐吾力弗任以負而父吾今而後可以¶
見而父于地下里人咸稱為節孝段氏陳旅曰先民有¶
言妃匹福之原也魏氏親老子㓜身死行陳得禍烈矣¶
<pb:KR4d0516_WYG_011-26b>¶
而其父母卒安樂以夀終子孫衆多而其家日殷豈非¶
叚氏能為魏氏之福乎¶
　　三孀傳¶
相人李柔母陳氏夫歿時年方盛誓不食他姓常自念¶
曰吾舅姑老而哭子曷為而使之無傷其心乃日夜務¶
女紅為養家有無不使之知舅姑曰婦吾子也吾子不¶
死也遂皆安樂以夀終附于身附于棺者皆無有悔焉¶
陳氏子長某次柔柔兄早世嫂王氏年廿四無子鞠前¶
<pb:KR4d0516_WYG_011-27a>¶
婦子如己子義如其姑王氏有女嫁未㡬亦寡義如其¶
母里人遂稱為三孀云陳先生曰夫死不嫁人道之常¶
無足異者後世于千百之中得一二焉于是任風化之¶
責者表而異之以為千百人之勸而媮風不衰也三孀¶
出于一家則千百中之所絶無者矣變風十三國獨衛¶
共姜有自誓之詩而其言曰母也天只不諒人只共姜¶
之母非所以為教矣然則李氏婦姑子母之美其可不¶
稱道哉¶
<pb:KR4d0516_WYG_011-27b>¶
　　蘇御史畫像賛¶
允矣君子維國之楨心夷體荘色澤氣清學古入仕才¶
達徳成有峩豸冠肅肅在廷讜言嘉猷本諸遺經僉人¶
斯讋善類以寧乃究百度以承休明羣瞻顒若威鳯景¶
星願𢎞厥施介福永貞¶
　　䟦許益之古詩序¶
右國子博士呉正傅氏所藏金華許先生古詩十三首¶
先生不喜矜露人罕見其辭章今寫此以遺正傳豈非¶
<pb:KR4d0516_WYG_011-28a>¶
以相知之深相好之篤而然歟旅嘗病夫近世有儒者¶
詩人之分也深于講學而風雅之趣淺厚于賦詠而道¶
徳之味薄要非其至焉者其至焉者無儒與詩人之分¶
也先生沈潜載籍大而聖賢心學之藴細而名物度數¶
文字句讀音義之詳靡不究極隠居終身不以自外至¶
者易其素守計其平日之所以用其心者殆若未遑他¶
及而此詩冲澹醒藉音節跌岩而興致髙逺乃若専乆¶
于為詩者是豈可以向所謂儒者目之哉其庶㡬吾之¶
<pb:KR4d0516_WYG_011-28b>¶
所謂至焉者邪觀其詩想其為人葢亦一世之豪傑而¶
而不見于用者邪旅學不進而志未衰欲受教于淛河¶
之東而先生已矣三復遺墨不勝悵罔而歔欷也¶
　　李惟中太常攝禮儀使畫像贊¶
清廟顯相天光嬋嫣&KR0110;如卿雲奉日周旋威儀孔度雅¶
徳式宣君子之身禮樂載焉尚和厥施以賁八埏¶
　　漢方聖公小像贊(聖公名儲/)¶
漢方聖公宅歙之東學原于易趣極疏通公車颺言京¶
<pb:KR4d0516_WYG_011-29a>¶
邑擊蒙徳慧術知神明與同郊丘告徵以欺疑忠忿世¶
之濁去而上蛡皋禽飄颻有丱者従如彼雲氣㳺乎太¶
空落月照野臨黝故封俾爾孫子晤瞻冲風¶
　　章命字子與説¶
永嘉章命字子與學于其鄉李季和先生又從之錢唐¶
見行省元僚泰無善公為篆子與兩大字子與求余說¶
余謂生名字之義著于中庸諸書詳矣學季和先生又¶
能言生歸求之子與曰吾日從先生受經不患無聞子¶
<pb:KR4d0516_WYG_011-29b>¶
試為我言請之數乃與之言曰嘗聞民受天地之中以¶
生所謂命也仁義禮智者中之物也以是命我者天也¶
以是與我者亦天也天職盡矣我獨無所事乎昔余見¶
鄰富人以田宅財貨與羣子旦日坐堂上教之曰若有¶
田則不飢有室屋則不露有財貨則不匱吾非一日得¶
之以與子也旦日又教戒之余别去十數年還過其家¶
則羣子者大半貧不自存問其存者則曰吾父所與非¶
不厚且有也吾能保之兄弟不能保也吾父能與之不¶
<pb:KR4d0516_WYG_011-30a>¶
能使之有也余因念人之得于天者初無同異而終有¶
聖賢愚不肖之異者亦若是矣夫天下之物可以與我¶
者則强有力者皆得而奪之彼富人子或亦不學而自¶
奪也吾仁義禮智無有封守人莫能取再拜而獻諸强¶
有力者彼且不受吾唯懼夫物欲之内賊甚于世之為¶
奪者矣人莫能取者自舉而棄之卒為愚不肖而不怪¶
者也然則天與我矣我果無所事乎葢士貴乎講學學¶
貴乎慎獨講學則明于義利之辨慎獨則致謹于其㡬¶
<pb:KR4d0516_WYG_011-30b>¶
焉吾之所以辨義利而謹其㡬者所以保吾有也孟子¶
曰庶民去之君子存之生母但日天與我矣獨不見吾¶
鄰富人之羣子乎¶
　　徐仲同字說¶
浮光徐君復初之従子曰寀静恵而好學復初屬余字¶
之余字曰同又屬余為之說以告之余惟寀之為學也¶
固将入官以行之也然事有不可以獨任而智不可以¶
自用也故國家設官有寮寀焉葢欲使居官者同用其¶
<pb:KR4d0516_WYG_011-31a>¶
智而同任其事也夫衆力之所至則無重之不舉衆慮¶
之所及則無隠之不周人不吾與也者吾言未公也吾¶
與人忤者人心未孚也狹量不足以處衆偏見不足以¶
燭理固執不足以達務天下有大同之道固吾衆人之¶
所共趨者也同乎同乎其居官者之善物乎雖然同亦¶
有二義有不同之同焉有以同為同者焉不同之同孔¶
子謂和而不同者也以同為同則晏子之所以議梁丘¶
據也易不云乎同人于野亨又不云乎出門同人旡咎¶
<pb:KR4d0516_WYG_011-31b>¶
寀之所以為同者宜亦進于此哉宜亦進于此哉¶
　　沃哷允常字說¶
肅慎望族之家于洛者曰沃哷氏今祕書典簿曰海夀¶
者英敏沈毅逺大之器也嘗過于余而有請曰海夀幼¶
嵗備宿衛未㡬而先人即世弱冠又備官使今年廿有¶
六矣以幼孤又出入奔走無寧日故宿賓命字之禮闕¶
如夫字以敬名也敬名所以責成人也子宜圖之余辭¶
不獲乃與其所雅敬者謀所宜字皆謂宜字允常又皆¶
<pb:KR4d0516_WYG_011-32a>¶
屬余為之說以授之余惟夀之為言乆也君子之所為¶
無非可乆之道然後可謂之夀可乆之道豈有他哉亦曰¶
常而已矣天有常運也日月有常度也四時有常序也¶
有常運則天之行不息有常度則日月之往來不忒有¶
常序則四時之相代不見其究極天也日月也四時也¶
猶用是道以為夀而況于人乎朝作而夕輟非常也始¶
勤而終怠非常也言従而行違非常也窮守而達變非¶
常也非常則非可乆之道矣故作而不輟勤而不怠従¶
<pb:KR4d0516_WYG_011-32b>¶
而勿違守而勿變循循焉孳孳焉敬以持其志和以養¶
其徳静以寧其神勇以致其力則凡吾之所為者皆乆¶
而弗易也夀固不在吾乎葢人夀雖命于天而在于吾¶
者君子不謂命也命于天者有窮在于我者無窮而我¶
之所為又足以保其在于天者是又古人介夀之道也¶
禮祝辭云爰字孔嘉髦士攸宜宜之于嘏永受保之¶
　　陸師顔字說¶
呉興陸觀復静厚而嗜學従余游乆一日來請曰觀復¶
<pb:KR4d0516_WYG_011-33a>¶
長矣願先生賜之字余謂生之名其取諸易之復乎復¶
之初九曰不逺復旡祇悔元吉孔子釋之曰顔氏之子¶
其殆庶㡬乎有不善未嘗不知知之未嘗復行也夫自¶
姤至剥剥極為坤則為陽矣一陽復于下斯為反善之¶
義而復之最先者故不至于悔大善而吉也學者能省¶
察于一念之㣲以求復夫本然之善是謂觀復顧子之¶
所以為顔子者亦若是而已字生為師顔可乎觀復再¶
拜受教余曰未也孔子又嘗以克已復禮告顔子矣克¶
<pb:KR4d0516_WYG_011-33b>¶
已復禮乾道也復之陽即乾之陽不逺復即克己復禮¶
之復由一陽之復以至于純乾此顔子為仁事也觀復¶
其師顔哉¶
　　為蒋師父作思勉說¶
學必思于心而勉于為二者恒相須也然非澄静不能¶
思非堅乆不足言勉葢思以泪亂之心則所思者謬勉¶
以狂銳之力則其勉也有時而衰矣生嘗往觀夫流泉¶
乎其出也繹繹而有緒類乎思其奔迸于崖石窘束之¶
<pb:KR4d0516_WYG_011-34a>¶
間勢不可遏類乎勉至于達而為長川瀦而為大澤浩¶
乎其往也淵乎其止也則不見有所用其力焉君子之¶
為學不亦若是乎哉生歸當日從杜先生游武夷溪上¶
試指流泉以吾言質之¶
　　大都海子橋火徳廟疏¶
火政行四時祭已嚴于周禮陽氣瀰六合祠豈繫乎商¶
丘睠國都之所崇宜廟貌之有赫故必增廣舊制妥寧¶
大神使處守者有以栖其身而禱禳者得以布其武銀¶
<pb:KR4d0516_WYG_011-34b>¶
甕丹甑願輦致于殊庭絳節朱游來環衛於吉土廓黍¶
米之𤣥境結蕋珠于新宫海上之蜃閣横開橋左之星¶
河斜轉東風解凍深囘寒谷之春南面向明永介聖皇¶
之壽¶
　　祭許中丞文(代人作/)¶
伊昔先正為元儒宗克紹厥家實維我公所紹伊何曰¶
孝與忠司成于學左轄靖共矧是二者與先正同出秉¶
憲節㰅姦摧兇方岳佐理載熈民庸及登鑾坡位望愈¶
<pb:KR4d0516_WYG_011-35a>¶
崇晚居中司益厲髙風讜言或違去如蜚鴻琴冊几杖¶
丘園從容公齒雖暮顔如冬松尚需安車太行之東來¶
朝來言以廣帝聰天不憗遺倐焉告終縉紳聚哭莫啟幽宫¶
某追念曩嵗游于辟雍公獨恵愛牖其顓蒙乃今粗成¶
敢昧所従顧瞻覃懐寒雲濛濛爰致泂酌以寫悲恫¶
　¶
　¶
　¶
<pb:KR4d0516_WYG_011-35b>¶
　¶
　¶
　¶
　¶
　¶
　¶
　¶
　安雅堂集卷十三¶
